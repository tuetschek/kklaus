Zbytečná úvaha.
Vaši otázku trochu poopravím.
To je velmi předčasná otázka.
Tato otázka je naprosto umělá, neboť odpověď na ni je naprosto evidentní.
Tak otázka vůbec nestojí.
Tato otázka je v dané chvíli zcela hypotetická, a proto naprosto nezajímavá.
To je sugestivní otázka.
Částečně už jsem na tuto otázku v minulých odpovědích reagoval.
Toto je otázka spíše na přednášku, než na jednovětou odpověď.
Na tuto otázku jsem odpovídal tisíckrát. Vydal jsem o tom i celou knihu.
Musím vaši otázku poopravit.
Byla to sporná otázka od samého počátku, takže mě výsledek nepřekvapil.
No, to je docela nejednoduchá otázka.
Je to bezpředmětná otázka.
To je zbytečná otázka, na kterou standardně neodpovídám.
Tahle otázka přece o tom vůbec není.
To je tak legrační otázka, že na ni snad ani nemusím odpovědět.
Uvědomuji si, že to je dost zjednodušující otázka.
Daleko podstatnější je otázka jak?
Je to známá otázka, jestli sklenice je z půlky plná nebo z půlky prázdná.
To je otázka, na kterou budu hledat násilně odpověď. A pokud to není tak, že na takovou otázku člověk bez váhání vyhrkne odpověď, musíte uznat, že to pak není správná odpověď. Vždycky mám tendenci se zeptat toho, kdo se mě takto ptá, jestli hraje tenis nebo lyžuje, a kdo je v tom sportu jeho idolem. Koho třeba chce z těch tenistů napodobit. Má odpověď je, že můj tenis zlepší každý z jednoho miliónu tenisových instruktorů kdekoli na světě. Relevantní je přiučit se od kohokoli z nich.
Zase nedovedu vyhrknout odpověď a hrozí, že si odpověď vymyslím. A na takovou otázku nemá vymyšlená odpověď smysl. To je jako když přijdu zahajovat školní rok do nějaké první třídy a paní učitelka se mě před prvňáčky ptá, zda si vzpomínám na svůj první den ve škole. A teď jste v pasti. Samozřejmě si nevzpomínám, a tak hrozí, že prefabrikuji nějakou odpověď, o níž si myslím, že by byla adekvátní dané situaci. To ale neudělám.
Tuto otázku si musí klást každý politik, a kladu si ji samozřejmě i já.
To je dlouhá otázka.
No, tak není to otázka na dnešek, na zítřek, ani není to otázka na pozítří.
Zkusme otázku, prosím vás pěkně, zkusme otázku.
Tuhle otázku si klademe všichni Evropě a nedovedeme ji pochopit.
Tak jak je tato otázka postulována, je trochu zavádějící.
Stále znovu a znovu při jakémkoli setkání se zemědělci dostávám otázku, jaký má být rozměr českého zemědělství. Bohužel jen málokdo chápe, že žádné takové magické číslo neexistuje, že není a nemůže být nikdo, kdo by ho znal a kdo by ho měl zemědělcům sdělit.
To je téma na knihu a ne na jednu otázku.
Dobře, tak to je taková prognostická skoro otázka, filozofická.
To je těžká otázka.
S touto formulací otázky musím zásadně nesouhlasit.
Tak pro mě otázka vůbec nestojí.
Kdybyste teď tuto otázku položila bez toho naprosto nesmyslného adjektiva, které jste tam nevím proč přidala, tak bych s ní stoprocentně souhlasil.
Tuto otázku jsem dostal i na tiskové konferenci po zasedání výkonné rady. Nicméně už tam jsem se pokusil říkat, že to je chytání za slovo, takže ...
Tak já bych toto nehrál jako nejdůležitější kartu české politiky. To se mi zdá zase trošku únikové téma pro ty, kteří nemají vážná témata. To nemyslím teď v rámci dotazu vašeho, to myslím v rámci toho politického spektra. Takže pro mě to není něco, s čím bych jako žil a co by mě zásadním způsobem trápilo. Mně je skoro lhostejné, jak jsou rozděleny místopředsednické funkce v jednotlivých výborech a podobně a já nechci sahat na zoubek někomu, kdo z kterých politických stran a politických klubů na výborech pracuje více a méně, a tohle mě tolik netrápí. Na druhé straně já myslím, že sociální demokracie bude hrát proporcionální zastoupení, aspoň tomu tak rozumím, a s komunisty budou mít jistě dostatek hlasů, takže my máme velmi ulehčenou práci, že na to se nás nikdo nebude ptát, tak tím pádem je to pro mě nezajímavá otázka.  
Ne, já určitě neaspiruji na funkci předsedy poslaneckého klubu a já mohu jedině uvažovat velmi intenzívně o tom, jestli spíše mám vyslyšet stovky e-mailů, které mi říkají: "Hlavu vzhůru." a nenechat se zatlačit do defenzívy a nenechat se otrávit v poměru tak sto ku dvěma k těm, které říkají: "Už to rychle zabalte." Takže jestli jako v nějakém se rozhoduji já podle svého kritéria, tenhle poměr sto ku dvěma uvádím spíše jako ilustrativní věc s tím, že u mě to rozhodování určitě takhle neprobíhá a nemá tyto proporce a tyto poměry, abych řekl jasně. Pro mě je, kdybych to mohl nadneseně nazvat, pro mě spíše stojí, řeknu schválně, analogiemi ta otázka tak, jako zdvihat hlavu, nebo neztratit hlavu a nenechat sám sebe rychle dovést k nějakým rychlým teatrálním gestům jako hypotéza A, teď, bych řekl, neztratit hlavu, proti hypotéze B neztratit tvář, která by mě samozřejmě vedla k postoji úplně opačnému. A řekl bych, že moje uvažování osciluje mezi tím neztratit hlavu, nebo neztratit tvář. A co je cennější? Nepochybně z hlediska takového postoje lidského je samozřejmě neztratit tvář než neztratit hlavu. To si se mnou bude spousta lidí ...
Tuto otázku neakceptuji.
To není záludná otázka, to je klasická, při dramaticky prohraných volbách, to já vám teď nabídnu headline, nabídnu nadpis celého pořadu, vám říkám tedy po Verneovsku, dva roky prázdnin.
Tak to je otázka velmi, velmi těžká. My jsme v prvním roce přece jenom řadu týdnů nebo měsíců bojovali s obrovskou institucí Pražského hradu, Kanceláře prezidenta republiky, Správy Pražského hradu. Řekněme, že v těchto věcech jsme pokročili daleko. Tak možná, že v tomto smyslu bude větší prostor.  Já bych průlom, revoluci neviděl. Já myslím, že my jsme velmi rychle naskočili do standardního prezidentského fungování, jak co se týče přijímání návštěv, kterých bylo nekonečně, tak co se týče zahraničních návštěv.
Dobře vím, že je otázka tohoto typu pro občana České republiky zcela absurdní, že na takto položenou otázku odpovídat nechce a že by si přál otázku úplně jinou. Přesto musím trvat na tom – a trvám i na tom, že vím o čem mluvím, protože např. jen za letošní červen jsem byl v zahraničí na šesti konferencích s tématem Evropa – že přesně takto je tato otázka v Evropě dnes stavěna.
Tuto otázku jsem si takto nepoložil, ale když je nastolena, tak v mém vidění převažuje znaménko plus.
Ale je to téměř ponižující a já se zdráhám, abych na tuto otázku odpovídal.
Naprosto předčasná otázka. To ještě není vůbec aktuální.
Není to otázka osobní volby, osobní odvahy, osobního přesvědčení.
To je otázka na velkou studii. 
Myslím, že by bylo naprosto nežádoucí - a blížili bychom se tím k rozhovorům paní Kalenské v Lidových novinách - kdybychom tady chtěli věštit a odpovídat na otázky typu co kdyby. Já na otázky tohoto typu odpovídat nehodlám, protože bych tím politikům naznačoval, co by podle mého názoru měli udělat.
To je opět hypotetická otázka.
Zůstaňte u té vaší otázky. Vy jste použil jisté falešné, prázdné a laciné nálepky jako deskripci situace v České republice. Já tyto nálepky rezolutně odmítám a označuji to za karikaturu situace v České republice. Proto tu vaši otázku nemohu v její podstatě vůbec přijmout. Kdybychom chtěli mluvit vážně, tak mluvíme o jevech, které jsou s lidstvem spojené - o jevech, jako jsou zločinnost, korupce - o jevech, které zatím byly v každé lidské společnosti a jež se každá lidská společnost snaží vymýtit či alespoň minimalizovat. Česká republika se o to snaží přesně stejně jako státy Evropské unie. Ani o kousek méně, ani o kousek více.  
Věřím, nevěřím. Mám pocit, že naprostá povinnost a nezbytnost je pokusit se o tuto věc. A to je myslím rozhodující otázka.
To mě do této vaší otázky ještě nenapadlo.
Já tyto otázky považuji za naprosto falešné.
Nemám žádný argument pro to, že je to nutné a potřebné. To je jedna stránka věci. Je to mystifikace, která nám stále podsouvá, že to něco přináší. Na druhé straně je otázka, jestli to je možné a jestli mně to má šíleným způsobem vadit.
To opravdu netuším a v této chvíli se touto otázkou ani nezabývám.
To je zase zbytečně ostrá otázka.
Obávám se, že to jsou otázky podružné, že to jsou otázky, které nesměřují k hlavním evropským problémům a – což je ještě horší – že ti, kteří tyto podružné otázky nastolují, díky tomu úspěšně vytěsňují všechna další vážná témata. Jsem přesvědčen, že se s tím nesmíme smiřovat. Neměli bychom se rezignovaně poddávat módním trendům naší doby. Své pochybnosti bychom měli vyslovovat nahlas. Evropský intelektuální prostor nesmí být okupován tématy důležitými jen pro tu část evropské inteligence, tvořenou primárně politiky a byrokraty EU, kterou nedávno někdo trefně nazval hezkým a výstižným slovem priviligence.
To jsou otázky, do kterých mě nepřetržitě tlačíte a vnucujete mi je.
V mnoha demokratických zemích by byla už pouhá taková otázka pokládána za neslušnou.
Tahle otázka pro mě mohla být relevantní v červnu, červenci loňského roku.  Dneska už je absolutně pasé. Čas se posunul, doba se posunula, situace se posunula. Opravdu si tuto otázku nekladu.
To je utopická otázka, kterou považuji za naprosto vyloučenou, a proto nezajímavou. Ale řekl-li jsem své tvrzení před touto podotázkou, musel bych být nekonzistentní blázen, kdybych tuto větu chtěl změnit.
To je nepatřičná otázka.
Já si hlavně myslím, že ta otázka není dobře formulována. Já vím, že už jsem v tom trochu směšný, že říkám, že to je špatná otázka.
To je hezká otázka.
Nemá cenu, abyste kladl další otázky v tomto směru. Já nevidím důvod, abych oznamoval nějaké své definitivní rozhodnutí. Není, neexistuje a prostě je zbytečné tyto otázky točit pořád dokola.
To jsou zavádějící nebo navádějící otázky.
Vaši otázku považuji za zavádějící a čtenáře navádějící falešným směrem.
Naše strana se touto otázkou na mou duši nikdy nezabývala.
Ale otázky, které kladete a které kladou i další, jsou pořád pokusem tu Rubikovu kostku zploštit na binární rozhodnutí ano, ne. Myslím, že dimenzí je mnohem více, a proto se zdráhám odpovídat takto na jednu položenou otázku. Když to namalujeme na papír alespoň do dvou dimenzí, tak si namalujeme čtverec rozdělený do čtyř kvadrantů.
Já myslím, že stoprocentně víte, že na tuto otázku vám nemůžu v žádném případě nijak odpovědět. Myšlenka o tom, co teď před volbami budeme nabízet jako kompromis, je úplně mimo lidské chápání.
Tato otázka mě opravdu vůbec nenapadla. A teď si začnu uměle vymýšlet odpověď.
Na tyto otázky se dá odpovídat velmi dobře, ale musí se i poslouchat.
To jsou ale dvě otázky. Nedávejte to do jedné otázky.
Tato otázka míří trošku tajuplně daleko.
Vaše otázka je nepatřičná.
To je otázka úplně mimo rámec toho, co jsem vám ochoten říci a co by nebylo tím metrákovým závažím, které by přistálo na jedné misce těch vah.
Tuto otázku si skutečně nekladu.
Tady musím nesouhlasit se samotnou otázkou. Fráze, které tam znějí, nemohu přijmout, i když by asi výklad mého postoje vyžadoval dlouhý text a ne několik vět.  
To jsou velmi legitimní otázky, které jsou diskutovány nejen u nás. U nás jejich „normální“ diskuse bohužel fakticky neexistuje. Jsou nadměrně ideologizovány a politizovány a každý, kdo je nastoluje, je považován za člověka málo liberálního a za nedůsledného reformátora. To je samozřejmě velmi svévolná interpretace věcí a seriózní debata o tomto problému díky tomu téměř není.
To je, to jsem tuhle otázku ještě nikdy v životě nedostal a to už jsem měl pocit, že jsem dostal otázky všechny, které je vůbec možné položit. Tak já hlavně si myslím, že je potřeba hledat člověka, se kterým si může rozumět ten druhý, se kterým si může rozumět dlouhodobě. To není akce na jeden den, na jednu noc.  
Na tuto otázku nemohu odpovědět z řady důvodů, mimo jiné i proto, že na ni odpověď nemám.
To je příliš vznešená otázka. Při ní by měl člověk zvážnět, nadechnout se, vyslovit nějaká moudra. To mi nějak z pusy nejde.
Tato otázka vzniká často nebo já na ni tedy často odpovídám.
Děkuji za tuhle tu otázku, protože do omrzení se pokouším vysvětlovat, že jsem nikdy neřekl kvantitativní číslo. Mě nejde o číslo sto jedna nebo sto dva nebo sto tři nebo já nevím, kolik.
No tohle je úplně jiná otázka.
Tak za prvé musím říci, že se mě ještě nikdo takto nezeptal a tuto otázku jsem ještě nikdy nedostal a ani mě nenapadlo na ni odpovídat. Čtyři roky je strašně dlouhá doba, člověku se může leccos přihodit za tu dobu, takže já bych to takto neříkal. Řekl bych, že nacházím snad nějakou, i podle různého hodnocení, nějakou pozitivní odezvu za svůj výkon prezidentské funkce, tak není důvod, abych se jí zříkal, to říkám naprosto jasně.
To už je hodně detailní otázka a nechtěl bych to stoprocentně hodnotit.
Takhle otázka nestojí.

